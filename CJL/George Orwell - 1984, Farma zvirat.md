George Orwell
=============

Autor
-----
-   Období 1928 - 1950
-   Žánr: antiutopie, realismus, satira
-   Témata: antifašismus, anti-stalinismus, demokratický socialismus,
    literární kritika
-   antiutopie:
    -   myšlenka fiktivní společnosti, která se vyvinula špatným směrem,
        má zásadní nedostatky (totalitní forma vlády, omezování osobní
        svobody) vzniklé přehnáním jednoho nebo více ideologických
        principů
    -   občané antiutopického světa jsou obvykle neskrývaně utlačováni
        politickým systémem
-   další díla:
    -   Hold Katalánsku
    -   Nadechnout se
    -   Cesta k Wigan Pier
-   další autoři:
    -   Ray Bradbury: 451 stupňů Fahrenheita
    -   Anthony Burgess: Mechanický pomeranč
    -   William Golding: Pán much

1984
----

### Úvod

**1984** je antiutopický román britského spisovatele Erica Blaira (který
vystupoval pod pseudonymem George Orwell) a popisuje několik let života
Winstona Smithe v totalitním světě, kde je pravda naprosto podrobena
vůli vládnoucí strany a člověk si nemůže být jist ani pravým letopočtem.
Pravděpodobně původem názvu 1984 je právě skutečnost, že nikdo přesně
neví, co je vlastně za rok. Hlavní hrdina na začátku knihy odhaduje, že
by to mohlo být právě 1984, plus minus jeden rok.

### Literární kontext

Dílo bylo napsáno v roce 1948 a vydáno v roce 1949. Název knihy vznikl
přehozením posledních dvou číslic roku kdy autor psal dílo.

### Charakteristika literárního díla
-   literární druh: epika
-   literární forma: próza
-   literární žánr: román

### Tematická složka

Kniha 1984 je dystopický román rozdělený do tří částí a 23 kapitol. Děj
postupuje chronologicky, výjimkou je zařazení Goldsteinova díla jakožto
zčásti retrospektivního prvku. První část knihy slouží k vykreslení
totalitní společnosti a uvádí tak čtenáře do poměrů hlavního hrdiny. Ve
druhé části se rozvíjí zápletka - vztah Winstona a Julie, kniha od
O'Briena - a vrcholí zatčením hlavní postavy. Třetí část sleduje rozklad
Winstonovy osobnosti a končí jeho příklonem k Velkému bratrovi.

#### Děj

V knize 1984 je celý svět rozdělen na tři superstáty - Oceánii, Eurasii
a Eastasii - které jsou stejně silné, ale neustále spolu válčí bez
naděje na výhru té či oné strany. Společnost ve všech těchto státech je
čistě totalitní a vcelku podobná, ale to se obyvatelé jednotlivých států
nesmí nikdy dozvědět. Dále se budeme věnovat pouze Oceánii, ve která
žije hlavní hrdina.

Panuje zde diktatura založená na uctívání tzv. Velkého bratra (všemocná,
vševědoucí a věčně živá osoba, o které se čtenář nikdy nedozví, jestli
je vlastně skutečná) a vládě jedné strany, která kontroluje vše od
množství tkaniček do bot na trhu přes myšlení svých členů až po pravdu a
minulost. Ideologie této strany se v newspeaku (nový jazyk Oceánie,
zjednodušený a okleštěný, který používají převážně členové strany, ale v
roce 2050 by měl být jedinou používanou řečí na celém území státu)
nazývá Angsoc, tedy oldspeakově (původní angličtina) anglický
socialismus, a její ústřední hesla znějí: Válka je mír; Svoboda je
otroctví; Nevědomost je síla. (Dalo by se říci, že jde o nesmysly, ale
všechna tato hesla jsou založena na tzv. doublethinku, tedy schopnosti
uznávat zároveň pravdu i naprosto protichůdnou lež a zapomenout, když je
pravda změněna.)

Veškerá moc v Oceánii je soustředěna v Londýně do rukou čtyř
ministerstev - hojnosti, lásky, pravdy a míru - která mají pečlivě
zvolené názvy, aby zakryla hrůzy, za které jsou zodpovědná.

Ministerstvo míru udržuje trvalou válku s Eastasií nebo Eurasií.
Nepřítel se po několika letech střídá, ale to je občanům zatajováno.
Když je stát ve válce, udržuje se snáze poslušnost obyvatelstva (má
totiž stejné přání - zvítězit nad nepřítelem) a také poměr mezi výrobou
a spotřebou.

Produkcí se zabývá ministerstvo hojnosti, které reguluje trh, aby byl
neustálý nedostatek, což také pomáhá udržovat poslušnost občanů, pokud
věří, že důvodem tohoto nedostatku je válka.

Ministerstvo lásky má za úkol mučit a vyslýchat politické vězně. Tito
vězni jsou buď napraveni (je jim vygumován mozek elektrickým proudem,
jako to bylo u Winstona Smithe) a vráceni do společnosti, popraveni ve
veřejném procesu nebo prostě vaporizováni (kompletně vymazáni z
veškerého povědomí).

Na ministerstvu pravdy jsou vytvářeny lži - přepisují se zde noviny a
zprávy, aby vyhovovaly aktuální situaci; dochází zde k upravování
původní literatury nebo strojní výroba nové. Vždy aby to vyhovovalo
současné situaci, čímž si Strana podmanila i minulost a budoucnost. V
tomto prostředí pracuje hlavní protagonista knihy, který padělá
skutečnost a je tak často jedinou osobou, která zná a pamatuje si
pravdu. Díky doublethinku to už ale dávno pravda není.

Celá společnost je rozdělena na tři skupiny - ty nahoře, ty uprostřed a
ty dole, jak řekl Emanuel Goldstein ve své kacířské knize, nebo také na
proléty (jsou nejpočetnější, ale vlastně nejsou považováni za
plnohodnotné občany), vnější stranu (běžní úředníci, žijící často ve
větší bídě než proléti) a vnitřní stranu (malé procento privilegovaných,
kteří žijí v luxusu a znají pravdu, ale díky doublethinku jsou ochotni
ji překroutit a zapomenout).

Většina obyvatelstva (myšleno členové vnější a vnitřní strany) je pod
neustálým dohledem ostatních soudruhů, jejich dětí nebo černých
obousměrně vysílajících obrazovek. Pokud je zachyceno cokoli
podezřelého, je člověk zatčen ideopolicií a odveden na ministerstvo
lásky k výslechu a napravení, popravě nebo vaporizování. To přirozeně
budí mezi všemi lidmi strach a nedůvěru, takže nakonec nejsou schopní
navázat vřelejší vztahy mezi přáteli nebo v rodině. Pojmy přátelství a
rodina v dnešním slova smyslu se podařilo Straně dokonale vymazat.
Dalším postupem (prognóza na rok 2050) by mělo být kompletní zrušení
manželství a rodin s tím, že děti se budou rodit, aniž by znaly své
rodiče a rodičovský cit ani nebudou potřebovat.

Hlavním hrdinou příběhu je Winston Smith, obyčejný bojácný (jeho strach
hraničí až s paranoií, ale není se čemu divit, vše je nakonec
opodstatněné) úředník ministerstva pravdy ve středních letech a
průměrného vzhledu, jenž má za úkol upravovat především stará vydání
novin, aby vyhovovala aktuální politické situaci a aby se prognózy
Velkého bratra a jiných mluvčích vždy naplňovaly. Proto se Velký bratr
ostatním zdá neomylný, Winston ale dobře neovládá doublethink a
crimestop (schopnost zapudit myšlenku dříve, než přeroste v ideozločin,
což je zločin myšlenek - zkrátka špatná myšlenka), a tak si pamatuje, co
je pravda a co lež.

Postupně Winston však začíná pochybovat o správnosti státní ideologie
(Angsoc) a je předem smířený s mučením a smrtí. Myslí si, že je
podporován kolegou O'Brienem. Winston se zamiluje do úřednice Julie
(láska je zakázaná pro členy strany), s níž často utíká mimo dosah
špionážní techniky a pomáhá šíření revolučních myšlenek. O'Brien mu
poskytne adresu svého domu, kde se mu O'Brien představí jako člen
Bratrstva (ve skutečnosti je členem vnitřní strany a odhaluje
ideozločince). O'Brien mu přes kontakt na ulici poskytně zakázanou knihu
Teorie a praxe oligarchického kolektivismu od nepřítele režimu
Goldsteina. Celou dobu je však sledován a nakonec i zatčen ideopolicií v
domě pana Charringtona, který je členem ideopolicie. Spolu s Julií je
vyslýchán a psychicky týrán, až zcela podvolí, jeden druhého sotva
poznávají, na svou lásku zapomene a začne zbožňovat Velkého bratra.

#### Postavy
-   Winston Smith – pracuje na Ministerstvu pravdy, které se zabývá
    falšováním historie, sám historii falšuje, ale snaží se uchovat si
    pravdu ve vlastních myšlenkách, snaží se o odboj, zamiluje se do
    Julie, ale pak je chycen Ideopolicií a psychicky i fyzicky týrán,
    což vede k naprostému obratu začne milovat Velkého Bratra a zradí
    Julii.
    -   Winston je úředníkem na Ministerstvu pravdy, která spravuje
        informace, zábavu, školství a umění
-   Velký bratr – v čele Strany, vládne velmi tvrdou diktaturou
    Oceánii, nikdy nemění svá rozhodnutí, neomylný, všemocný, není
    jisté, zda existuje
-   Julie – 26 let, pracuje na výrobě románů v Oddělení literatury,
    zamiluje se do Winstona, jsou chyceni v úkrytu, dokáže se výborně
    přetvařovat, aby nevzbudila podezření, na konci zradí Winstona
-   O'Brien-- člen Vnitřní strany, Winstonovi se zdá, že smýšlí stejně
    jako on, přijde ho navštívit se záminkou vypůjčení si nové verze
    slovníku Newspeak, zprostředkovává oběma milencům přístup k
    Bratrstvu, ale zradí je, v samotném závěru Winstona mučí
-   Charrington – majitel obchodu s veteší, pronajímá Winstonovi pokoj,
    ale je členem Ideopolicie, právě díky němu jsou lapeni
-   Emanuel Goldstein – nepřítel lidu, hlavní osoba Dvou minut
    nenávisti, původně čelní představitel Strany, dnes členem Bratrstva
-   Syme – pracovník Výzkumného oddělení, přepracovává Newspeak, moc
    mluví, je vaporizován
-   Parsons – Winstonův soused, hloupý, páchne potem, naprosto oddaný
    Straně, ale je také vaporizován – udá ho vlastní dcera, když ze
    spánku křičí "Pryč s Velkým Bratrem"

Farma zvířat
------------

### Literární kontext

Kniha vznikla během 2.světové války, v roce 1945

### Charakteristika literárního díla
-   literární druh: epika
-   literární forma: próza
-   literární žánr: alegorická bajka
    -   Základem *bajky* je personifikace, kde zvířata mluví a chovají
        se jako lidé.
    -   *Alegorie* (česky *jinotaj*) je dílo, jehož doslovné znění či
        podoba vypovídá o něčem jiném. Pravý smysl díla je skryt.

### Tematická složka
-   alegorie, rysy bajky a pohádky
-   kritika komunismu
-   narážka na Lenina (elektrifikace)

#### Prostředí

Děj se odehrává v Anglii na Panské farmě, později přejmenována na
Zvířecí farmu a poté znovu na Panskou farmu.

#### Děj

Dílo vypráví o zvířatech na Panské farmě. Zvířata na ní trpí hladem a
zimou protože pan Jones propíjel peníze a svůj část trávil v hospodě --
nestaral se o ně dobře a často neměla dost jídla). Začne je štvát, že
musí sloužit lidem, chtějí pracovat jen sami pro sebe. Vzbudí se
revoluce, která je úspěšná. Po vyhnání lidí se farma přejmenuje na
"Zvířecí farmu" a jsou ustanovena pravidla (Sedm přikázání), která nesmí
být překročena. Zvířata začnou znovu pracovat, ale díky pocitu svobody
tentokrát mnohem výkonněji. V čele jsou dvě prasata (Kuliš a Napoleon),
která se pořád hádají. Když jedno podá návrh, druhé ho zamítne, v lepším
případě podá jiný návrh. Napoleon vyhnal Kuliše a poslal na něj divoké
psy, které si sám vychoval. Postupně vraždí i ostatní zvířata. Napovídal
jim totiž, že za tu dobu zapomněla Sedm přikázání. Nejpracovitější zvíře
je Boxer, který se ale předře a je odvezen na jatka. Napoleon si
vychoval další prasata k obrazu svému a ty začínají vládnout celé farmě.
Začnou spolupracovat zpátky s lidmi a přejmenují farmu zpět na Panskou.
S lidmi popíjejí a hrají karty. Ostatní zvířata je od sebe nedokážou
rozeznat. Prasata se totiž vypadají jako lidé.

#### Postavy
-   Napoleon – prase, nejchytřejší, ale podvodník a pokrytec;
    představuje Stalina
-   Kuliš – chytré prase s dobrými nápady, je čestný, byl vyhnán z
    farmy; Lev Davidovič Trockij
-   Pan Jones – původní majitel farmy, velký alkoholik
-   Boxer – kůň, pracovitý, čestný, největší dříč
-   Lupina – tažná klisna
-   Pištík – prase, lhář, přítel Napoleona, šéf propagandy
-   Major – inteligentní kanec, umírá před revolucí
-   Molina – klisna, "madam" mezi zvířaty, ráda se parádí mašlemi
