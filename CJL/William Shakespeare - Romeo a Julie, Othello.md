William Shakespeare
===================

Autor
-----
-   Psal od 1591 do 1612.
-   renesance – Odklon od církevní ideologie, důvěra ve vědecké
    zkoumání a lidský rozum
-   další díla:
    -   Hamlet
    -   Zkrocení zlé ženy
    -   Sen noci svatojánské
    -   Macbeth
    -   Král Lear
-   další autoři:
    -   Dante Alighieri: Božská komedie
    -   Francois Villion: Závěť
    -   Giovanni Boccaccio: Dekameron
    -   Francesco Petrarca: Sto sonetů Lauře
    -   Miguel de Cervantes: Důmyslný rytíř Don Quijote de la Mancha
    -   Geoffrey Chaucer: Canterburské povídky

Othello
-------

### Postavy
-   Vévoda Benátský
-   Brabantio – benátský senátor, otec Desdemony
-   Lodoviko – Brabantiův synovec
-   Othello – mouřenín
-   Kassio – jeho zástupník
-   Jago – jeho praporečník
-   Roderigo – benátský šlechtic, společník s Jagem
-   Montano – náměstek Cyperský
-   Šašek – Othellův sloužící
-   Desdemona – Brabantiova dcera
-   Emilie – Jagova manželka

### Úvod

Ocitáme se v Benátkách, kam se jako hrdina vrací maurský generál Othello
z vítězného tažení proti turecké armádě na Kypru. Čeká ho milovaná
Desdemona, dcera benátského šlechtice Brabantia, s níž se tajně ožení.
Dvojici v odlehlé kapli však zpovzdálí sleduje Othellův pobočník Jago.
Muž žárlí na postup svého rivala Cassia, zatímco on zůstal navzdory
věrným službám bez odměny, a začne spřádat hanebnou intriku, která
vyústí v tragédii - probudí v Othellovi žárlivost a podezření, že
Desdemona má s Cassiem milostný poměr\...

### Literární kontext

Dílo bylo napsáno někdy v letech 1603 až 1604 (tj. počátek 17. století)
a spadá do období renesance. Dalšími podobnými díly jsou například
Hamlet (1601), Makbeth (1606), Král Lear (1606) nebo Antonius a
Kleopatra (1607). Pozorujeme zde zájem o člověka, jeho sny, touhy či
problémy. Dílo je charakteristické odklonem od Boha (charakter myšlení =
světskost).

### Charakteristika literárního díla
-   prozaická forma
-   literární druh: drama
-   žánr: tragédie

### Tematická složka

#### Téma

Othellova žárlivost na svou ženu a Jagova nenávist k Othellovi. Jago se
pak snaží Othellovu žárlivost využít ve svůj prospěch. Zasévá nedůvěru,
nenávist a podezření. Nakonec naštvaný, rozzuřený a zničený Othello se
už nedokáže ovládnout a uškrtí svou ženu Desdemonu. Když mu však Bianca
vše objasní, Othello se sám probodne.

#### Prostředí

Vše se odehrává v Benátkách a po Othellově odvelení i na Kypru.

#### Hlavní postavy
-   Othello – černoch, velitel benátského vojska; sebevědomý, upřímný,
    prostý, ale po zviklání Jagem se mění na zatvrdlého člověka, jenž má
    v hlavě jen jednu myšlenku
-   Jago – Othellův pobočník; zvnějšku upřímný, dobrosrdečný, laskavý;
    uvnitř závistivý, žárlivý, egoistický, pomstychtivý
-   Desdemona – Othellova žena, dcera Brabanzia; bílé pleti,
    inteligentní, krásná, věrná svému muži
-   Cassio (Kassio) – Othellův náměstek; poctivý, slušný člověk, věrný
    svému nadřízenému; později pak údajný milenec Desdemony

### Jazyková složka
-   spisovný jazyk
-   jazykové prostředky
    -   běžné
    -   hovorové (Připadám si jako pes.)
    -   knižní (Náš vznešený a chrabrý guvernér\...)
    -   archaismy (I moji lásku vyštvali jste z lože!)
    -   historismy (DÓŽE: "\...jakpak to asi přijme dóže?")
    -   vulgarismy

Romeo a Julie
-------------

### Úvod

Romeo a Julie čerpá z příběhu tragické lásky dvou mladých lidí ze
znepřátelených rodů Monteků a Kapuletů v italské Veroně. Rod Kapuletů
pro svou jedinou dceru Julii připravuje zásnubní maškarní bál, kde ji
chce zaslíbit mladému šlechtici Parisovi. Na tento bál pronikne i jediný
Montekův syn Romeo a spolu s Julií se během něj do sebe zamilují a
následně se i tajně vezmou. Romeo je u šarvátky, v níž jeho přítele
Merkucia zabije Juliin bratranec Tybalt. Vyzve ho proto na souboj, ve
kterém jej zabije, za což je vypovězen z města. Julie chce uniknout
svatbě s Parisem, vypije proto nápoj, po kterém její tělo ustrne v
klinické smrti. K Romeovi se však zpráva o jejím záměru nedostane, a
pokládá ji proto za mrtvou. Romeo nad její hrobkou nejprve probodne v
souboji Parise a poté sám vypije jed. Julie se bohužel probudí pozdě, a
jakmile zjistí, že Romeo je mrtev, vezme jeho dýku a v žalu se probodne.
Oba rody se nad mrtvolami svých potomků následně usmiřují\...

### Charakteristika literárního díla
-   literární druh: drama
-   žánr: tragédie

### Tematická složka

#### Téma

Nešťastný osud dvou milenců, kteří pochází ze znepřátelených rodů.
Tragická láska a boj mladého člověka o určení vlastního osudu.

#### Prostředí

Děj se odehrává ve Veroně, kdy není řečeno. Můžeme předpokládat, že v
16. století (kdy byla hra napsána).

#### Hlavní postavy
-   Julie – dcera Kapuletova, 14 let; věrná, hluboce zamilovaná do
    Romea, tvrdohlavá, obětavá a krásná; nenechala se donutit ke svatbě
    s Parisem; pro lásku zemřela; oklamala rodinu (jed), tajně se vdala,
    neposlouchala rodiče
-   Romeo – syn Monteka; hluboce zamilován do Julie, ochoten vzdát se
    pro lásku všeho; hrdý, čestný, citlivý, romantický, ve svém jednání
    někdy trochu ukvapený, smělý
-   Montek, Kapulet – hlavy dvou znepřátelených rodů, hrdí
-   Tybalt – bratranec Julie; bojovný, útočný, provokativní
-   Merkucio – Romeův přítel; bojovný, agresivní
-   Benvolio – přítel Romeův; rozumný, mírný, čestný, spravedlivý,
    zábavný
-   otec Vavřinec – moudrý, vzdělaný, ochotný pomoci, čestný; starý
    kněz, který přál lásce Romea a Julie
-   chůva – nerozumná, spolehlivá, důvěryhodná; milovala a pomáhala
    Julii; stará, upovídaná; spojnice mezi Julií a Romeem
-   Paris – nápadník Julie; vytrvalý, upřímný
