Molière
=======

Autor
-----
-   vlastním jménem Jean-Baptiste Poquelin
-   období:
    -   klasicismus - 17. století
    -   dramata musela dodržovat trojjednotu (času, děje a místa)
    -   klasicistní literatura vyzdvihuje nutnost společenského řádu,
        pevné morálky a schvaluje i absolutní moc vládce
    -   na rozdíl od baroka je zastáncem střídmosti, kázně a rozumu
-   další díla:
    -   Létající doktor
    -   Škola pro muže
    -   Škola pro ženy
-   další autoři:
    -   Carlo Goldoni: Sluha dvou pánů
    -   Johann Wolfgang Goethe: Faust
    -   Pierre Corneille: Le Cid

Lakomec
-------

### Úvod

Lakomý Harpagon se celý život bojí pouze o svou truhličku plnou peněz.
Radosti nedopřeje sobě ani svým dětem Elišce a Kleantovi. Dokonce si ve
svém věku usmyslí, že by se mohl oženit s mladou Marianou, jež prý
nehledá finanční jistoty, dokonce by ještě i ušetřil. Harpagon však
vůbec netuší, že slečna Mariana je rovněž objektem Kleantova zájmu. Mimo
jiné je Harpagon ještě lichvář, který půjčuje na vysoký úrok. Když se
toto všechno dozvědí jeho děti, najdou pouze jediný způsob, jak by mohli
otce, chorobně uvázaného k penězům, upozornit na nezdravý způsob života.
Řešením je únos. Ne otce, ale jeho vzácné truhličky! Únos se vydaří, ale
jestli bude lékem na Harpagonovu "nemoc", to je otázkou...

### Charakteristika literárního díla
-   literární druh: drama
-   žánr: komedie

### Tematická složka

#### Téma

Jedno z nejvýznamnějších děl vrcholného francouzského klasicismu

#### Prostředí

Příběh se odehrává v Paříži roku 1670. Pojednává o životě lakomce
Harpagona.

#### Hlavní postavy
-   Harpagon – hlavní postava; lakomý vdovec, který se zajímá jen o své
    peníze; je velmi chamtivý a bezcitný, pro peníze je schopen obětovat
    absolutně všechno - jsou pro něj důležitější než jeho rodina;
    bohatne půjčováním peněz s vysokým úrokem (lichva); nenapravitelný
    sobec, jenž neuznává city druhých; chce výhodně provdat a oženit své
    děti; sám touží po mladé dívce Marianě
-   Kleant – syn Harpagona; mladý muž dobrých společenských způsobů,
    velmi kultivovaný; zamilovaný do Mariany a chce si ji vzít
-   Eliška – dcera Harpagona; je zamilovaná do Valéra; bojuje za své
    štěstí a nechce se provdat za muže, kterého jí vybral otec a kterého
    nemiluje; věří v pravou lásku
-   Mariana – velmi krásná dívka, miluje Kleanta a nešťastně přihlíží
    Harpagonovu dvoření; skromná a plachá, působí velmi křehce; vede
    tichý život po boku své nemocné matky
-   Valér – zamilovaný do Elišky, pracuje v domě Harpagona jako
    správce, aby byl Elišce nablízku; snaží se co nejvíce se zalíbit
    Harpagonovi, proto se stává úlisným slídilem; pronásleduje své
    podřízené mnohdy ještě hůře než Harpagon, donáší na služebnictvo;
    chce se před svým pánem ukázat v co nejlepším světle
-   Anselm – navenek bohatý, starý muž X ve skutečnosti štědrý a
    dobrosrdečný šlechtic - otec Mariany a Valéra; později se ukáže, že
    jeho pravé jméno je Tomas d'Alburci; svým vstupem do hry završí děj
    dobrým koncem
-   Frosina – chytrá intrikářka, dohazovačka; jako jediná zná poměry v
    celé rodině
-   Štika – sluha Kleanta, je si vědom Harpagonových vlastností
-   Jakub – Harpagonův kuchař, kočí a sluha na všechno; podlý a
    pomstychtivý
