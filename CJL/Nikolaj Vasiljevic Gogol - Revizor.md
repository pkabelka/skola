Nikolaj Vasiljevič Gogol
========================

Autor
-----
-   období romantismu - první polovina 19. století
-   další díla:
    -   Mrtvé duše
    -   Mirgorod
    -   Petrohadské povídky
-   další autoři:
    -   Karel Hynek Mácha: Máj
    -   Božena Němcová: Babička
    -   Josef Kajetán Tyl: Fidlovačka aneb Žádný hněv a žádná rvačka

Revizor
-------

### Úvod

Gogolův Revizor je nejčastěji hraným představením v Rusku a o moc jinak
tomu není ani v jiných zemích. Není tomu náhodou - postavy, jež nám hra
ukazuje, jsou tragickým, i když pokřiveným zrcadlem reality. Premiéru v
roce 1836 údajně schválil sám car. V době svého prvního uvedení zcela
zbořila veškerá pravidla tehdejšího divadla. Ve hře není jediná kladná
postava a o "povinné" milostné zápletce také nemůže být řeč.

### Charakteristika literárního díla
-   literární druh: drama
-   literární žánr: komedie

### Tematická složka

#### Téma
-   satirická komedie
-   5 jednání
-   námětem byla skutečná událost, kterou autorovi vyprávěl jeho přítel
    Puškin
-   v díle autor kritizuje úplatkářství
-   kritizuje státní úředníky, kteří vidí smysl své práce ve svém
    obohacování a v braní úplatků
-   vysmívá se lidské hlouposti, podlézavosti, omezenosti, pokrytectví,
    byrokratismu
-   odlidštěné mezilidské vztahy, deformace charakterů vlivem moci a
    peněz
-   hra je kritikou ruské společnosti - má stále nadčasovou platnost

#### Prostředí

Příběh se odehrává v malém ruském městě na počátku třicátých let 19.
století během 24 hodin

#### Děj

Do malého provinčního městečka pronikne zpráva o tajném příjezdu
revizora z Petrohradu. To zcela vyvede z rovnováhy místní úředníky i
ostatní činitele, kteří mají špatné svědomí kvůli různým podvodům. Jsou
neschopní a berou úplatky. Domnělým revizorem je petrohradský úředníček
Ivan Alexandrovič Chlestakov, jenž se v městečku zastavuje na cestě ke
svému otci. V hostinci, kde bydlí, nemá čím zaplatit, protože veškeré
své peníze prohrál v kartách. Proto mu nevadí, že ho pokládají za
revizora. Společně s vypočítavým sluhou Osipem dokonale využije situace.
Všichni ho podlézavě obskakují, je všude zván, na jeho počest je
pořádána večeře, jsou mu nabízeny peníze, hejtman mu dokonce chce dát
ruku své dcery. Chlestakov odjíždí ve chvíli, kdy se začíná obávat
prozrazení. Občané se dozvídají, že přijíždí skutečný revizor. Konečná
scéna ukazuje jejich kamenné tváře.

#### Hlavní postavy
-   Ivan Alexandrovič Chlestakov – petrohradský mládenec, úředníček,
    podvodník, lhář, povaleč; jedná bez rozmyslu, využívá hlouposti a
    strachu úředníků; rád hraje karty
-   Osip – prohnaný, vypočítavý sluha; je chytřejší než jeho pán
-   Anton Antonovič Meluzin-Vichurovskij (městský hejtman) - velitel
    policejního sboru, nicotná (bezvýznamná) existence, malicherný
    (ulpívající na maličkostech), směšný, chová se důležitě a důstojně;
    ze strachu jedná bezhlavě jako zbavený vůle, bere úplatky, zpráva o
    příchodu revizora ho velmi znepokojuje, je pod velkým tlakem a
    ztrácí svou obezřetnost; proto v Chlestakovovi nepozná obyčejného
    městského hejska a snaží se mu co nejvíce zalichotit a podplatit ho
-   Anna Andrejevna – žena hejtmana; s každým koketuje, zvědavá,
    marnivá
-   Marie Antonovna – dcera hejtmana; Chlestakov ji požádá o ruku
