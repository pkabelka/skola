Karel Čapek
===========

Autor
-----
-   Období: 1. polovina 20. století - okruh Lidových novin
-   další díla:
    -   Válka s mloky
    -   R.U.R.
    -   Krakatit
    -   Továrna na absolutno
-   další autoři:
    -   Karel Poláček - Bylo nás pět
    -   Eduard Bass - Cirkus Humberto
    -   Vladislav Vančura - Rozmarné léto

Bílá nemoc
----------

### Úvod

**Námět**: varování před nacismem, nesmyslnost války

### Literární kontext

Dílo bylo vydáno v roce 1937.

### Charakteristika literárního díla
-   literární druh: drama
-   žánr: tragédie

### Jazykový plán
-   **Útvary jazyka**: Ve vyprávění i v dialozích použitá spisovná
    čeština. Použita slova cizích fiktivních jazyků.
-   **Stylové rozvrstvení slovní zásoby, pojmenování**: nepoužívá
    jazykové prostředky.
-   **Textové prostředky**: Styl vyprávěcí střídá styl popisný,
    charakterizační a občas i úvahový. Dialogy, monology. Řeč postav je
    přímá. Používá krátké i dlouhé věty.

### Tematická složka
-   **varování** před nebezpečím nacismu, úpadkem společnosti
-   **nemoc má symbolický význam** – nemoc = nacismus, nemoc mysli,
    bílá = čistota rasy, bílá skvrna = hluboký rozvrat bílé rasy, který
    Čapek viděl v násilnických metodách a touze po světovládě
-   **konflikt Galén X Maršál** – není boj dobra proti zlu, černé proti
    bílé; srážka dvou nesmiřitelných hodnot (konflikt jedince X
    držitelům moci) = konflikt ideálů pacifismu a demokracie X diktatuře
-   dílo **nutí čtenáře přemýšlet, klást si otázky**
-   **paradox**: Galén přesvědčil vůdce války, ale poté je ušlapán těmi,
    za které bojoval
-   největší **nebezpečí** pro lidskou společnost **je v slepém
    následování davu**, nahrazení vlastních názorů názory fanatiků
-   **končí otevřeně s otázkou**: Uvědomí si národ, že je celý nemocen,
    že jeho vlastní smýšlení je ona bílá nemoc nebo bude pokračovat ve
    válce, než všichni pomřou?

#### Prostředí

Děj se odehrává v neurčené zemi v době kdy nacismus dosáhl největší
síly.

#### Děj

V jisté, blíže neurčené zemi, se rozmohla epidemie tzv. bílé nemoci. Jde
pravděpodobně o jakousi formu malomocenství, která se projevuje bílými
skvrnami na kůži. Šíří se dotykem a ze začátku pouze mezi chudými a
starými lidmi. Zemi ovládá diktátor Maršál, který se připravuje na
výbojnou válku proti menšímu sousednímu státu. V tom mu pomáhá vlastník
zbrojovek baron Krüg. Mladému doktorovi Galénovi se mezitím podaří najít
lék proti bílé nemoci, ale léčí jen chudé lidi, kteří nemají moc ani
vliv. Těm vlivnějším Galén lék vydat odmítá. Když onemocní baron Krüg,
zavolá Galéna, aby ho vyléčil. Ten mu dává podmínku – musí okamžitě
zastavit zbrojení, jinak mu lék nebude vydán. Krüg žádá Maršála, aby
uzavřel mír, ten však nehodlá se zbrojením přestat a Krüg ze zoufalství
spáchá sebevraždu. Po jeho smrti začíná útok na sousední zemi. Avšak
také Maršál na sobě zpozoruje bílou skvrnu. Maršálova dcera pozve
Galéna, aby Maršála vyléčil, ten má ale stále stejnou podmínku – Maršál
musí uzavřít mír. Teprve na naléhání své dcery a mladého Krüga, je
ochoten uzavřít mír a splnit tak Galénovu podmínku pro poskytnutí léku.
Dá zavolat Galéna, ale ten se před Maršálovým palácem střetne se
skandujícím davem, a protože se snaží odporovat jejich provolávání
hesla: "Ať žije Maršál, ať žije válka!" je on i lék davem ušlapán. Dav v
tu chvíli netuší, že tak vlastně zabili oslavovaného vůdce. Navíc na
závěr vypuká válka.

#### Postavy
-   Dr. Galén – byl ve válce a snaží se zabránit válce tím, že ošetřuje
    jen chudé lidi, kteří jsou proti boji, ví, co je válka, jaké nese
    oběti, odvážný, pomáhá druhým, naivní, laskavý, naivní, silná
    povaha, statečný (odporuje maršálovi, pod hrozbou vězení)
-   Dr. Sigélius – doktor, který nechá léčit Galéna ve své nemocnici,
    složení léku mu však není známo, panovačný, krutý, nekompromisní,
    snaží se najít lék
-   Maršál – diktátor, neústupný, zbabělý, nelidský, bezohledný
    (společné s Krügem), zlý, krutý, panovačný, touží po moci, až když
    sám onemocní, je schopen svůj názor na válku změnit, typický
    nacista, opak dr. Galéna
-   Baron Krüg – majitel zbrojařské továrny, který také onemocní Bílou
    nemocí, chce, aby ho Galén zachránil, ten však chce mír a dává
    podmínku, ve které se jedná o mír v zemi, Maršál nechce na podmínku
    o míru přistoupit, a proto se baron zastřelí, nejbližší přítel
    Maršála, podobná povaha jako Maršál

Ze života hmyzu
---------------

### Úvod

### Literární kontext

Ze života hmyzu je společné dílo Karla Čapka a Josefa Čapka. Bylo vydáno
v roce 1922.

### Charakteristika literárního díla
-   literární druh: drama
-   námět: alegorické drama
-   žánr: komedie

### Jazykový plán
-   krásný, plynoucí jazyk – podtrhuje myšlenky, které postavy
    vyslovují a dokreslují charakter postav
-   ne moc složité věty (každé slovo má své místo, děj díky tomu rychle
    plyne)
-   dialogy postaveny tak, aby se snadno dalo číst mezi řídky
-   šišlání slimáků – dokresluje atmosféru
-   zpěv jepic na konci – nádherný jazyk a básnický styl (metafory,
    přirovnání, spíše lyrika)

### Tematická složka
-   Satira (lidské vlastnosti jsou přehnané, což způsobuje komičnost
    některých situací), kritika společnosti, výrazná pointa.
-   Motiv tuláka – tvoří optmistickou stránku hry
-   Motiv smrti / spánku
-   Téma – povrchnost, přelétavost, chamtivost, radost z utrpení
    druhého, prospěchářství, pokrytectví, snaha o ovládnutí druhých,
    kritika individualismu, egocentrismus
-   Filosofické myšlenky

#### Prostředí

Děj se odehrává v lese.

#### Děj

**Předmluva**

Opilý tulák si v samomluvě stěžuje, že ho lidé oslovují "člověče",
zatímco sami by od něj podobné oslovení nesnesli. On se necítí uražen
oslovením, které dokazuje, že je člověkem. Rozhodne se, že když lidé
nechtějí být takto oslovováni, bude je považovat za hmyz. Objeví se
pedant se síťkou na motýly, který vidí řád přírody ve věčném zápase
lásky. Tulák rozvíjí tuto myšlenku ve verši.

**První dějství**

V prvním dějství se tulák objevuje mezi pěti motýli. Jsou to dva páry a
jeden básník. Samičky střídavě koketují s oběma motýli a nakonec
odlétají s motýlem té druhé. Jedna se po chvíli vrací, protože jejího
milého sežral pták. Je nešťastná, že bude muset snášet vajíčka, která
jsou výsledkem jeho lásky a odlétá hledat jiného motýla. Motýl básník
zůstává osamocen, protože se mu nepodařilo na své básně žádnou samičku
nalákat.

**Druhé dějství**

Ve druhém dějství se objevuje pár kořistníků valící svoji kuličku trusu,
pro kterou hledají úkryt. Je pro ně drahoceným majetkem a smyslem
života. Při hledání úkrytu jim však jiný kořistník kuličku ukradne.
Stejně chamtivý je i cvrček, který se raduje, že jiného cvrčka sežral
pták a on se může i se svou ženou, která čeká potomky, nastěhovat do
jeho bytu. Oba se ale po chvíli stanou obětmi lumka, který vytváří
zásoby potravy pro svou dceru larvičku. Larvičku nakonec i se zásobami
vytvořenými jejím otcem sežere parazit.

V průběhu jednání tulák rozmlouvá s kuklou, která neustále vykřikuje, že
se z ní zrodí něco ohromného a velkolepého.

**Třetí dějství**

Třetí dějství je věnováno mravencům, kteří pracují v rychlém tempu a
neohlížejí se na jedince. Mnozí podléhají tempu práce a umírají v zájmu
celku. Celé společenství vede slepý mravenec, který udává rychlost práce
počítáním do čtyř. Protože mravenci touží po velkém území a nadvládou
nad ostatními mravenčími druhy, vedou bitvu se žlutými mravenci --
jediným druhem, který si sami ještě nepodmanili nebo jej nezničili. Ten
nakonec válku vyhraje. Vůdce žlutých vítězných mravenců se prohlašuje
"za vladaře vesmíru", posléze se modlí k Bohu a mluví o národní cti, o
obchodních zájmech a o dějinách. V tom ho tulák s nenávistnými slovy
zašlápne.

*Epilog*

*Tulák se probouzí ve tmě. Najednou se rozsvítí a tulák vidí rej jepic,
které se radují ze života a při tanci hynou. Kukla z druhého dějství se
také promění v jepici a posléze zahyne.*

*V závěru podle Karla Čapka umírá i tulák a jeho smrti přihlížejí dva
neteční slimáci. Do lesa přichází dřevorubec, který vysloví myšlenku, že
když jeden člověk zemře, druhý se narodí.*

*V závěru podle Josefa Čapka se tulák probouzí. Do lesa přichází dva
dřevorubci, kteří mu nabízí práci.*

#### Postavy
-   Motýli – znudění, flirtují se všemi, lichotiví až podlézaví,
    povrchní, pokrytečtí
    -   posmívají se – v hovoru užívají klišé, přelétavost
-   Kulka, jepice – kritika individualismu (Já nesu něco velkého)
    -   když se kukla rodí, prohlašuje, že přináší něco velikého, ale
        než stačí cokoliv udělat, zemře → malost lidského jedince
-   Chrobák – celý život staví svou kuličku (majetek) – jeho celý
    život (když ji ztratí, ztrácí jeho život smysl) , hrabivost
-   Lumek a jeho larvička – lumek se pouze stará o své dítě, rozmazluje
    ho, a zapomíná při tom na sebe
-   Cvrčkové – starají se o rodinu, vyžívají z neštěstí druhých
-   Parazit – pokrytec, říká, co se mu zrovna hodí (umí švejkovsky
    vykličkovat), názorem jakýsi hmyzí komunista
-   Mravenci – touha po moci, chtějí ovládnout "svět", který pro ně
    představuje cesta mezi dvěma stébly → malost lidstva oproti celému
    vesmíru, strojovitost, mechaničnost neberou v potaz jedince
-   Slimáci – žijí si svým obyčejným životem, život ostatních neřeší;
    šišlají, což působí komicky a zároveň člověku připadá, že jsou
    skuteční
