Karel Jaromír Erben
===================

Autor
-----
-   období romantismu - první polovina 19. století
-   další díla:
    -   České pohádky
    -   Písně národní v Čechách
    -   Prostonárodní písně a říkadla
-   další autoři:
    -   Karel Hynek Mácha: Máj
    -   Božena Němcová: Babička
    -   Josef Kajetán Tyl: Fidlovačka aneb Žádný hněv a žádná rvačka

Kytice
------

### Úvod

Kytice, pod původním názvem Kytice z pověstí národních, je jedinou
básnickou sbírkou a zároveň stěžejním dílem Karla Jaromíra Erbena.
Obsahuje 13 balad, což jsou smutné básně s tragickým koncem, většinou
psány formou dialogů, z nichž jedna, Kytice, je stěžejní a další na ni
navazují, jako květy. Ke sbírce patří i Erbenovy poznámky (tzv.
Poznamenání), ze kterých čerpal, a 14 krátkých Písní. Autor zde
tématicky oživoval převážně národní pověsti opřené o lidovou slovesnost,
jako staré české lidové báje, pohádky, pověsti, mýty a legendy, a
představuje tak obraz dávných lidových představ a názorů na život v
Erbenově pojetí lidské morálky, a hlavně tehdy neodmyslitelného osudu.
Význam a zásluha této knihy je v tom, že dovedla konkrétně a zajímavě
ztělesnit duši člověka, jeho vztah k okolnímu světu a odkryla tajemství,
která tehdejší lid trápila. Její krása je ale hlavně to, že o těchto
znacích nespekuluje, ani je nemění, pouze jednoduchým dějem odkrývá
hloubku každodenního života.

### Charakteristika literárního díla
-   literární druh: lyrika
-   literární žánr: poezie

### Děj a kompozice

V původní sestavě dvanácti básní, jejichž děj se odehrává na venkově,
vyniká důmyslné řazení. Balady jsou postaveny tak, aby byly zrcadlově
shodné určitými vlastnostmi (první s poslední, druhá s
předposlední\...). Úvodní Kytice dává naději a víru v lepší budoucnost
vlastencům, podobně jako poslední Věštkyně. Polednice a Vodník jsou
dalším párem, s podobností v záporné roli nadpřirozených postav.
Narušení vztahu mezi matkou a dítětem řeší balady Poklad s Dceřinou
kletbou. O přeměně člověka (obživlá mrtvola milence a žena převtělená ve
vrbu) zas pojednává Svatební košile a Vrba. Pohádkový Zlatý kolovrat a
legenda Záhořovo lože kladou důraz na vinu, pokání či konečné vykoupení,
kdežto básně Štědrý den a Holoubek jsou plné kontrastů, jako je štěstí
se smutkem nebo láska se smrtí.
